Klart att datorn måste få sig ett litet fodral så att den inte skadas i väskan! I den här videon virkar jag ett fodral till min laptop i 13-tumsstorlek, men det går bra att anpassa storleken på fodralet.

## Det som behövs är:

- Garn, gärna i två olika färger. För grundfärgen använde jag garnet Polly fån Rusta, men det verkar inte finnas på deras hemsida längre. Det gick åt ungefär fyra stycken vanliga nystan (som jag rullade upp till två stycken dubbelnystan). För kanten använde jag garnet Helen från [Rusta](https://www.rusta.com/se/garn-helen-p50601068.aspx).
- En virknål i storleken 7 mm.
- Synål med stort nålöga.
- Två stycken duffelknappar om man vill. Jag köpte mina på butiken Ankis Tyg & Sy i Umeå, men man kan säkert hitta dom andra tyg- och garnaffärer också.
